[
   {
      "link": "https://8sidor.se/sverige/2021/09/lulea-och-pitea-fyller-ar/\n",
      "title": "Luleå och Piteå fyller år",
      "text": " Lyssna  Städerna Luleå och Piteå i Norrbotten fyller 400 år.Kung Carl Gustaf och drottning Silvia reste till städerna och var med och firade på söndagen.Kungen och drottningen var på Rådhustorget i Piteå och i Stadsparken i Luleå. Flera hundra människor var där för att möta dem.8 SIDOR/TTDela på internet"
   },
   {
      "link": "https://8sidor.se/sverige/2021/09/man-dog-efter-krock-med-sparkcykel/\n",
      "title": "Man dog efter krock",
      "text": " Lyssna  En man på cykel krockade med en sparkcykel på el. Den stod mitt på en väg för cyklar.Mannen var ungefär 80 år gammal. Han dog i olyckan.Krocken hände i Västerås på söndagen.Flera personer såg olyckan. De säger att mannen åkte snabbt nedför en backe. Då krockade han med sparkcykeln som stod parkerad mitt på vägen för cyklar.Mannen själv körde en cykel med tre hjul som också gick på el. Det säger personer som såg olyckan.Nu ska poliserna undersöka olyckan.De ska undersöka vilket företag som äger sparkcykeln på el. Och vem som hade parkerat den mitt på vägen. Poliserna undersöker om någon är skyldig till mannens död.Poliserna har också tagit mannens cykel. De ska undersöka om den hade något fel.8 SIDOR/TTDela på internet"
   },
   {
      "link": "https://8sidor.se/sverige/2021/09/okej-att-resa-till-alla-lander/\n",
      "title": "Okej att resa till alla länder",
      "text": " Lyssna  Den 1 oktober blir det okej att resa till alla länder i världen. Det säger Sveriges regering.Då försvinner rådet som har funnits på grund av viruset corona.Men den som reser från Sverige måste ha koll på vad som gäller i landet som den reser till.I många länder finns det regler för människor som vill resa in. Till exempel krav på munskydd eller att du måste vara vaccinerad.Och i en del länder är det fortfarande förbjudet att resa in.8 SIDOR/TTDela på internet"
   },
   {
      "link": "https://8sidor.se/sverige/2021/09/misstankt-brott-mot-sverige/\n",
      "title": "Misstänkt brott mot Sverige",
      "text": " Lyssna  På måndagen grep poliserna en man. Han var först misstänkt för spioneri i Sverige.Nu är han misstänkt för ett  lite mindre allvarligt brott. Det handlar om att han kan ha avslöjat hemlig information om Sverige.Mannen är i 40-årsåldern. Brottet ska ha hänt mellan åren 2011 och 2015 bland annat i Stockholm.Mannen har tidigare jobbat med militärerna i Sverige. Han har också arbetat med poliserna som jobbar med Sveriges säkerhet.I dag jobbar han som chef på en myndighet.Mannen säger att han inte har gjort något brott.Nu ska poliserna undersöka brottet mer.8 SIDOR/TTDela på internet"
   },
   {
      "link": "https://8sidor.se/sverige/2021/09/tre-pojkar-dog-i-olycka/\n",
      "title": "Tre pojkar dog i olycka",
      "text": " Lyssna  Tre pojkar i tonåren dog i en olycka med bilar.Det hände när två bilar krockade på torsdagens eftermiddag. Bilarna krockade utanför Lindshammar i Småland.Pojkarna var 16, 17 och 18 år.En fjärde person som var med i olyckan är skadad. Men inte allvarligt.Pojkarna var på väg till Kalmar för att se sitt favoritlag AIK spela en match i allsvenskan i fotboll.Vetlanda kommun ordnade en grupp för kriser efter olyckan. De ordnade den i Missionskyrkan. Folk kunde komma dit och prata.Poliserna vill inte säga varför de tror att olyckan hände. De undersöker nu flera brott. Brotten handlar om att någon kanske inte har kört bil på ett bra sätt. Och för att kanske ha gjort så att någon annan dog eller blev skadad.8 SIDOR/TTDela på internet"
   },
   {
      "link": "https://8sidor.se/sverige/2021/09/sverige-samarbetar-om-forsvar/\n",
      "title": "Sverige samarbetar om försvar",
      "text": " Lyssna  På fredagen har Sverige ett möte med flera andra länder från Europa. Mötet handlar om samarbeten kring försvar och militärer.Sverige har redan ett samarbete med länderna. Samarbetet kallas för Europeiska interventionsinitiativet.Men nu ska Sverige ordna fler samarbeten med vissa länder.På fredagen ska Sverige skriva avtal med Frankrike om ett extra samarbete kring försvaret.Samarbetet beror på att länderna ser flera andra stora länder som ett hot. Bland annat Ryssland och Kina.Det skriver Sveriges och Frankrikes ministrar för försvar i tidningen Dagens Nyheter, DN.Sverige ska också skriva på ett nytt avtal med Danmark och Norge om militära samarbeten.Ländernas militärer ska öva tillsammans och samarbeta om att försvara haven runt länderna.Rysslands militärer har gjort säkerheten sämre. Det säger Peter Hultqvist som är Sveriges minister för försvar.8 SIDOR Europeiska interventionsinitiativetÅr 2018 startade samarbetet Europeiska interventionsinitiativet.Samarbetet startades av Frankrikes ledare Emanuel Macron.Samarbetet handlar bland annat om att hjälpa varandra med information kring olika hot.Tolv länder från Europa är med i samarbetet: Frankrike, Tyskland, Spanien, Storbritannien, Belgien, Danmark, Nederländerna, Finland, Sverige, Estland, Portugal. Norge.Dela på internet"
   },
   {
      "link": "https://8sidor.se/sverige/2021/09/stopp-for-nobelfest-i-ar-ocksa/\n",
      "title": "Stopp för Nobelfest i år också",
      "text": " Lyssna  Snart får vi veta vilka som får årets Nobelpris. Det delas ut i fysik, kemi, medicin och litteratur.Den 10 december brukar det vara en stor fest i Stockholm. Då delas priserna ut. Men i år blir det ingen fest.Precis som förra året är det viruset corona som stoppar festen.– Det är är ett svårt beslut. Men det är så mycket som är osäkert så vi kan inte vänta med ett beslut, säger Vidar Helgesen som jobbar med Nobelpriset.Under Nobelveckan kommer det att hända saker på internet och det kommer vara olika föreställningar med ljus runt om i Stockholm.De som får priser får ta emot dem i sina hemländer.8 SIDOR/TT NobelprisetNobelpriset brukar delas ut i Konserthuset i Stockholm varje år den 10 december. Så har det varit sedan 1926.Efter priserna brukar det vara en stor fest i Stadshuset med ungefär tusen gäster.Den 10 december år 1896 är dagen då Alfred Nobel dog. Han var uppfinnare och uppfann bland annat dynamit. Det är till hans minne som Nobelpriset delas ut.Dela på internet"
   },
   {
      "link": "https://8sidor.se/sverige/2021/09/fangar-vill-ha-mer-mat/\n",
      "title": "Fångar vill ha mer mat",
      "text": " Lyssna  – Vi får för lite mat.Det skriver 30 fångar på fängelset i Norrtälje till myndigheten JO.Fångarna tycker att portionerna med mat är för små. De säger att en del fångar blir helt utan mat ibland. Om de klagar på att de får för lite mat kan det hända att de får ännu mindre mat, skriver de.Myndigheten JO jobbar åt riksdagen. Det är en myndighet som kollar att andra myndigheter följer lagarna.Den som tycker att en myndighet behandlat en fel kan göra en anmälan.Fängelserna har lagar om vad fångar har rätt till. Därför har fångarna skickat en anmälan till JO.8 SIDOR/TTDela på internet"
   },
   {
      "link": "https://8sidor.se/sverige/2021/09/assistans-kan-bli-statlig/\n",
      "title": "Assistans kan bli statlig",
      "text": " Lyssna  Regeringen har beställt en undersökning. En expert ska undersöka om personlig assistans kan bli statlig i Sverige.I dag är det inte så. I dag är det både staten och kommunerna som ordnar personlig assistans.Det finns 290 kommuner i Sverige. Det betyder att assistansen kan bli olika berorende på var du bor. Men om staten gör allt skulle det kunna bli mer lika.Den nya undersökningen ska vara klar i mars 2023.De flesta politikerna i riksdagen har sagt att de tycker att det bara ska vara staten som ordnar personlig assistans.Personlig assistans är hjälp som en del personer med funktionsnedsättningar får. De kan behöva hjälp med att klä på sig, äta mat och tvätta sig.Då behöver de personer som jobbar med att hjälpa dem.8 SIDOR/TTDela på internet"
   },
   {
      "link": "https://8sidor.se/sverige/2021/09/malmo-vill-kopa-trasigt-hus/\n",
      "title": "Malmö vill köpa trasigt hus",
      "text": " Lyssna  Kinesiska muren kallas ett stort hus som ligger i Malmö. I huset finns flera lägenheter.De som bor där har haft det mycket svårt under en lång tid. Huset har varit trasigt och smutsigt. Och elen har ofta varit avstängd.I Sverige finns det två vanliga sätt att bo i en lägenhet på. Du kan antingen köpa din lägenhet eller hyra den.De som bor i Kinesiska muren har köpt sina lägenheter. Det kallas att ha en bostadsrätt.De som har en bostadsrätt är med i en förening. Det är föreningen som bestämmer hur huset ska skötas.I Kinesiska muren tog politikern Sapko Sinani över föreningen. Det är han som har bestämt under tiden som huset har blivit förstört. Många var rädda för honom.Det har tidningen Sydsvenskan skrivit flera artiklar om.Ekonomin i föreningen har också varit väldigt dålig. Och människorna som har köpt sina lägenheter där kan förlora mycket pengar.Nu planerar Malmö kommun att köpa huset. Det kan göra att de som bor i lägenheterna får tillbaka mer än hälften av sina pengar.– Det är bättre än noll kronor. Jag är glad, men samtidigt ledsen.Det säger Mohammad Khalili till P4 Malmö. Han bor i Kinesiska muren.Om Malmö kommun köper huset ska de göra om lägenheterna. De ska inte vara bostadsrätter längre. De som ska bo i lägenheterna får hyra av kommunen i stället.8 SIDOR/TTDela på internet"
   },
   {
      "link": "https://8sidor.se/sverige/2021/09/annie-loof-fortsatter-som-ledare/\n",
      "title": "Annie Lööf fortsätter som ledare",
      "text": " Lyssna  Annie Lööf har varit ledare för Centerpartiet i tio år. Hon ska fortsätta som ledare. Det har partiets medlemmar bestämt på ett möte.Annie Lööf ska fortsätta som ledare i minst två år till.Centerpartiet har ett stort möte den här veckan.De pratar om vilken politik partiet ska jobba med. Och hur de vill att Sveriges pengar ska bli använda. Medlemmarna får komma med förslag. Över 600 olika förslag ska få svar på mötet.Centerpartiet säger att de vill jobba för att det ska bli fler vårdcentraler på landsbygden. De vill att det ska bli fler ambulanser på landsbygden. Och de vill jobbar för att det blir fler företag i Sverige.Medlemmarna på mötet har sagt att de tycker att omskärelse av pojkars kön ska vara tillåtet. Det tyckte inte Centerpartiet innan. De har ändrat sig.8 SIDOR/TTDela på internet"
   },
   {
      "link": "https://8sidor.se/sverige/2021/09/slangd-fimp-ska-ge-boter/\n",
      "title": "Slängd fimp ska ge böter",
      "text": " Lyssna  Den som slänger en fimp, ett tuggummi eller papper på gatan ska få böter. Det har riksdagen bestämt.Det var regeringen som föreslog att den som skräpar ner ska kunna få böter.Riksdagen röstade om förslaget på onsdagen. Det blev ja.Från den 1 januari 2022 kan den som slänger saker på gatan få böter.Även om någon bara slänger en sak blir det många saker tillsammans. Allt tillsammans blir väldigt dåligt för miljön, säger regeringen.Politiker i Moderaterna tycker att ordningsvakter ska kunna ge folk som slänger böter. De säger att det blir fler som kan få böter då än om polisen måste göra allt jobb.8 SIDOR/TTDela på internet"
   },
   {
      "link": "https://8sidor.se/sverige/2021/09/utvisning-kan-bli-stoppad/\n",
      "title": "Utvisning kan bli stoppad",
      "text": " Lyssna  En pojke som är tre år kan tvingas lämna Sverige. Det har en domstol bestämt. Pojken kallas Tim. Tim är född i Sverige. Hans mamma kommer från landet Nigeria. Men hon kan inte ta hand om honom på ett bra sätt.Därför har Tim bott hos familjen Persson i Skåne i flera år.Tims mamma är tillbaka i Nigeria. Nu ska Tim utvisas dit. Det har en domstol bestämt. Domstolen säger att släktingar kan ta hand om Tim i Nigeria.Men Migrationsverket säger att beslutet kan bli ändrat. Tim kan få stanna i Sverige. Om det finns risk för att Tim får det dåligt i Nigeria kan han få stanna.– Barn kan inte bli utvisade om de inte får ett bra skydd, säger Mikael Ribbenvik till SVT.Han är chef för Migrationsverket.– Det har hänt flera gånger tidigare att utvisningar av barn har blivit stoppade, säger Mikael Ribbenvik.Över 130 tusen personer har protesterat. De säger att det är fel att utvisa ett litet barn till ett land där han aldrig varit.8 SIDORGå till 8 Sidors första artikel om TimGå till 8 Sidors artikel om protesternaDela på internet"
   },
   {
      "link": "https://8sidor.se/sverige/2021/09/fangslad-i-20-ar/\n",
      "title": "Fängslad i 20 år",
      "text": " Lyssna  Den svenska journalisten Dawit Isaak sitter i fängelse i Eritrea. Den 23 september i år har han varit fängslad i 20 år.Dawit Isaak är både svensk och eritrean. Han flydde till Sverige på 1980-talet. Då var det krig i Eritrea.Dawit Isaak bodde i Lerum utanför Göteborg. Han jobbade bland annat som städare. Men han skrev också böcker och poesi. I början av 1990-talet reste han tillbaka till Eritrea. Det hade blivit fred i landet. Dawit Isaak började jobba på tidningen Setit.Journalisterna på tidningen hoppades att Eritrea nu skulle bli ett fritt land. Men så blev det inte.Den nya ledaren Isaias Afwerki stoppade alla som kritiserade hur han styrde landet. Den 18 september år 2001 förbjöd han alla fria tidningar.Poliser började jaga politiker och journalister som kämpade för ett fritt land.På morgonen den 23 september år 2001 knackade poliser på hemma hos Dawit Isaak. De bad honom följa med till polisstationen.Dawit Isaak sa till sin familj att han snart skulle vara tillbaka. Men det var sista gången de såg honom. Hans dotter Betlehem Isaak har berättat om det i boken Mitt liv utan dig, som kom år 2020. Hon har alltid hoppats att hennes pappa ska bli fri. Men de som styr landet har hittills vägrat att släppa honom.– Det är en oerhörd sorg. Men för mig lever hoppet kvar. Jag hoppas att jag får se min pappa igen. Snart.Det säger Betlehem Isaak till Sveriges Television.Sveriges regering säger att de jobbar för att få Eritrea att släppa Dawit Isaak. Men regeringen har fått kritik för att de gör för lite. Ingen vet säkert om Dawit Isaak fortfarande lever. Men förra året sade personer som jobbade på Förenta Nationerna, FN, att de fått höra att Dawit Isaak fortfarande levde.Men de som styr i Eritrea har fortfarande inte sagt om det stämmer. De vill inte att andra länder ska bry sig om Dawit Isaak eller någon av de andra journalister och politiker som blivit fängslade.Men många människor fortsätter ändå att hoppas att Dawit Isaak och de andra som kämpade för ett fritt Eritrea ska bli fria.Den 23 september kommer flera bibliotek i Sverige att hedra Dawit Isaak med utställningar om honom och rätten att tala och skriva fritt.Katrin Kasström/8 SIDORDela på internet"
   },
   {
      "link": "https://8sidor.se/sverige/2021/09/hon-varnar-folk-utan-vaccin/\n",
      "title": "Hon varnar folk utan vaccin",
      "text": " Lyssna  Den 29 september försvinner reglerna för att stoppa viruset corona. Då får vi träffas som vanligt igen. Men regeringen varnar den som inte vaccinerat sig.– Det är dags för svenska folket att mötas igen. Men den som inte är vaccinerad ska fortsätta att hålla avstånd till andra. De ska inte träffa personer som har större risk att bli svårt sjuka och personer över 75 år.Det säger Lena Hallengren. Hon är minister i regeringen.Vaccineringen mot viruset corona har varit igång i Sverige sedan efter jul förra året.Människor behöver få två sprutor för att få ett bra skydd mot viruset. Nu har 6,4 miljoner människor i Sverige fått två sprutor.Men experterna säger att fler måste ta vaccinet. Folk som inte är vaccinerade har större risk att bli svårt sjuka. De kan smitta andra.Från den 29 september kommer det inte vara kvar regler som stoppar många människor från att gå på teater, idrott eller konsert samtidigt. Det kommer inte finnas några regler för hur många som får gå på en fest. Restauranger kan låta människor sitta vid alla bord igen.Regeringen säger att människor i Sverige inte ska behöva ha ett bevis på att de är vaccinerade för att få gå på konserter och annat. Så är det i många andra länder.8 SIDOR/TTDela på internet"
   },
   {
      "link": "https://8sidor.se/sverige/2021/09/svart-att-stoppa-sparkcyklar/\n",
      "title": "Bråk om sparkcyklar",
      "text": " Lyssna  Sparkcyklar som drivs med el har blivit mycket populära. Men alla gillar dem inte.Flera svenska städer har sagt nej till företag som vill hyra ut sparkcyklar. Växjö och Gävle är två av städerna. Men det är svårt att få bort sparkcyklarna.Företag har satt ut flera hundra sparkcyklar i Växjö. Företagen säger att kommunerna inte får säga nej.Politikerna i Växjö tänker inte ge upp. Nu tar de bort sparkcyklar som är parkerade på fel ställen. Det kostar pengar att få tillbaka dem. Politikerna arbetar också för att ta fram nya hårdare regler.De säger att det är flera problem med sparkcyklar. Sparkcyklarna åker fort. Många kör på trottoarerna. De som hyr sparkcyklar lämnar dem var de vill. De ligger ofta i vägen för de som går.Olyckor är vanliga. Under årets fem första månader hände över tusen olyckor i Stockholm, Skåne och Västra Götaland.Flera andra städer i Europa är på väg att förbjuda sparkcyklarna.I Danmarks huvudstad Köpenhamn är det förbjudet att parkera sparkcyklar i centrum. Nu har folk slutat att åka där.I Oslo i Norge är det förbjudet att åka sparkcykel på nätterna.8 SIDOR/TTDela på internet"
   },
   {
      "link": "https://8sidor.se/sverige/2021/09/vinster-i-skolan-kan-stoppas/\n",
      "title": "Vinster i skolan kan stoppas",
      "text": " Lyssna  Socialdemokraterna har flera nya förslag för skolor. De vill bland annat stoppa företag som äger skolor att ta ut vinst på skolorna.Andra förslag handlar om att stoppa religiösa skolor. Att göra sommarlovet kortare. Och att stoppa köerna till friskolor. I stället ska alla skolor ta in elever efter samma regler.Det sa ministern Anna Ekström på tisdagen. Men det är ännu inte helt klart om Socialdemokraterna ska jobba för alla förslag inför valet nästa år.Det ska medlemmarna bestämma på Socialdemokraternas stora möte i november.Men Socialdemokraterna har stöd av Miljöpartiet när det gäller att stoppa vinster i skolorna. Det säger ministern Åsa Lindhagen från Miljöpartiet.– Om en skola gör en vinst ska pengarna stanna i skolan. De pengarna ska inte ägarna stoppa i sina fickor, säger hon.Organisationen Svenskt Näringsliv är emot förslaget.– Socialdemokraternas förslag betyder egentligen att det blir förbjudet för företag att äga skolor, säger Svenskt Näringslivs ledare Jan-Olof Jacke.8 SIDOR/TTDela på internet"
   },
   {
      "link": "https://8sidor.se/sverige/2021/09/hogt-pris-pa-el/\n",
      "title": "Högt pris på el",
      "text": " Lyssna  Elen i Sverige har blivit ovanligt dyr den senaste tiden.Det märks framför allt för de som bor i södra Sverige. Där är elen dyrare än någonsin.Enligt experterna beror det på att det är ont om vatten och att det har blåst för lite.Både vatten och vind används till att göra el i Sverige.Men även priset på el i Europa påverkar Sverige. Det beror på att det har blivit vanligare att handla med el över gränserna.– Vi har höga priser i hela Europa nu.Det säger Björn Björnson på företaget Godel.Om priserna fortsätter att stiga och det blir en kall vinter kan elen blir ännu dyrare.8 SIDOR/TTDela på internet"
   },
   {
      "link": "https://8sidor.se/sverige/2021/09/protester-mot-utvisning/\n",
      "title": "Protester mot utvisning",
      "text": " Lyssna  En pojke som är tre år ska tvingas lämna Sverige. Pojken kallas Tim. Tim är född i Sverige. Hans mamma kommer från landet Nigeria. Men hon kan inte ta hand om honom på ett bra sätt.Därför har Tim bott hos familjen Persson i Skåne i flera år.Tims mamma är tillbaka i Nigeria. Nu ska Tim utvisas dit. Han får inte stanna i Sverige. Det har en domstol bestämt. Domstolen säger att släktingar kan ta hand om Tim i Nigeria.Över 100 tusen personer har protesterat. De har skrivit på listor som ska skickas till myndigheterna.De säger att det är fel att utvisa ett litet barn till ett land där han aldrig varit.Flera andra barn i Sverige ska också bli utvisade.– Tyvärr är Tim inte ovanlig. Vi vet om flera familjer som har samma problem. Barn som har varit i Sverige hela livet ska utvisas.Det säger Jessica Ivarsson på organisationen Brinn för barnen.Migrationsverket säger att de följer lagen som säger vilka människor från andra länder som får stanna i Sverige.– Det står inte i lagen att andra regler ska gälla för barn, säger Carl Bexelius på Migrationsverket till tidningen Aftonbladet.Om det går att visa att Tim inte får det bra i Nigeria kan Migrationsverket stoppa utvisningen.8 SIDORGå till den första artikeln som handlar om pojkenDela på internet"
   },
   {
      "link": "https://8sidor.se/sverige/2021/09/besokaren-hittade-ett-vrak/\n",
      "title": "Besökaren hittade ett vrak",
      "text": " Lyssna  En person som var vid stranden Skrea i Falkenberg hittade ett gammalt vrak. Det är resterna av ett gammalt skepp. Vraket låg på botten.Personen hittade vraket av en slump. Det låg 20 meter ut från stranden. Det låg i sanden på botten.En expert på gamla fartyg har undersökt vraket. Det är  från ett skepp som blev byggt i Nederländerna. Det byggdes för 500 år sedan, på 1500-talet.Att personen kunde hitta vraket beror på att sanden flyttat sig, säger experterna. Plötsligt gick det att se det.8 SIDOR/TTDela på internet"
   },
   {
      "link": "https://8sidor.se/sverige/2021/09/vaccineringen-ska-starta-tidigare/\n",
      "title": "Vaccineringen ska starta tidigare",
      "text": " Lyssna  Nyligen bestämde regeringen att barn också ska få vaccin mot viruset corona.Det är barn som är mellan 12 och 15 år som ska få vaccin.Vaccineringen av barn ska börja redan i oktober. Det säger Folkhälsomyndigheten.Först sa de att vaccineringen skulle börja i november. Men några experter tyckte det var för sent. Därför har Folkhälsomyndigheten ändrat sig.Vaccineringen av barn ska bli gjord i skolorna. Experterna säger att det är mest rättvist och gör att fler barn kan ta vaccinet.Det är frivilligt att ta vaccin mot corona i Sverige. Det gäller både barn och vuxna.Experterna säger att vaccinet skyddar människor mot att bli allvarligt sjuka av viruset. Och vaccin hjälper till att minska spridningen av smitta.8 SIDOR/TTDela på internet"
   },
   {
      "link": "https://8sidor.se/sverige/2021/09/cementa-far-fortsatta/\n",
      "title": "Cementa får fortsätta",
      "text": " Lyssna  Företaget Cementa får fortsätta jobba. Det säger regeringen.Det har varit mycket bråk om företaget.Cementa gräver kalk. Av kalken gör de sedan cement i sin fabrik på Gotland.Men en domstol sa att Cementa inte hade undersökt riskerna för miljön tillräckligt noga. Domstolen sa att Cementa måste sluta gräva kalk.Det gjorde många oroliga. De säger att det kan bli brist på cement. Då kan det bli stopp för att bygga hus i Sverige. Och folk som bygger kan förlora jobbet. Det behövs cement för att bygga hus.Regeringen började göra en ny lag för att Cementa skulle få jobba ett tag till. Då kom det kritik från myndigheten Lagrådet. De gillar inte att regeringen går emot det som en domstol har bestämt.Lagrådet säger också att lagen ska gälla alla. Men regeringens förslag är en lag som bara är till för företaget Cementa.Nu har regeringen bestämt sig. De ändrar sig inte efter kritiken. Cementa ska få fortsätta jobba åtminstone fram till sommaren.Regeringen säger att det inte handlar om att hjälpa ett företag. Utan att det handlar om att cementen är viktig.Riksdagen ska få rösta om regeringens nya lag. Troligen kommer riksdagen att säga ja.8 SIDORDela på internet"
   },
   {
      "link": "https://8sidor.se/sverige/2021/09/manga-byggarbetare-har-ont/\n",
      "title": "Många byggarbetare har ont",
      "text": " Lyssna  Många människor som arbetar på byggen har ont i sin kropp.Det säger fackförbundet Byggnads. Förbundet har gjort en undersökning bland byggarbetare.Undersökningen visar att nio av tio arbetare har värk i kroppen. Värken beror på arbetet. De flesta har ont i ryggen och axlarna.Byggarbetare har tunga arbeten. Det är viktigt att de gör på rätt sätt när de ska lyfta tunga saker. Men många har inte fått lära sig sådant på jobbet.Hälften av de som svarat i undersökningen säger också att de inte har fått lära sig hur tekniken fungerar på jobbet.De har inte heller fått hjälp att lära sig andra saker som är viktiga för att inte kroppen ska bli skadad.– Det här är ett stort problem. Det gör att människor blir sjuka och måste sluta jobba. Det kostar mycket pengar för Sverige.Det säger Byggnads ledare Johan Lindholm. Han varnar också för att många som måste sluta jobba för tidigt kan bli fattiga som pensionärer. Det beror på att de inte tjänar så mycket pengar.8 SIDOR/TTDela på internet"
   },
   {
      "link": "https://8sidor.se/sverige/2021/09/familjer-blir-tvingade-att-flytta/\n",
      "title": "Familjer blir tvingade att flytta",
      "text": " Lyssna  Nästan 300 barn i Sverige förlorade sina hem under första halvan av 2021. Barnen och deras familjer blev tvingade att flytta.Det är en ökning. Så många familjer med barn har inte blivit tvingade att flytta på flera år.Det visar siffror från myndigheten Kronofogden.Det handlar om barn som bor i familjer där de vuxna inte klarat av att betala hyran. Familjerna har då blivit vräkta. De får inte längre bo kvar i sina hem.Många av barnen bor ensamma med en förälder.Under förra året var det många som äger hus som sänkte hyrorna för folk som hade svårt att betala. Eller så fick de längre tid på sig att betala.De som äger husen försökte hitta lösningar på grund av viruset corona. Viruset gjorde att många fick det svårt med pengar.Men under det här året har de som äger husen inte kunnat eller velat fortsätta att hjälpa folk.Därför är det nu fler familjer som blir vräkta från sina hem.8 SIDOR/TTDela på internet"
   },
   {
      "link": "https://8sidor.se/sverige/2021/09/3-aring-kan-bli-utvisad/\n",
      "title": "3-åring kan bli utvisad",
      "text": " Lyssna  Tim är 3 år. Han bor i Brösarp i Skåne. Tim har bott i Sverige i hela sitt liv. Men nu kan han bli tvingad att åka ensam till Nigeria. Det har en domstol bestämt.Tims mamma kom till Sverige från Nigeria. Men myndigheterna i Sverige sa att mamman inte kunde ta hand om Tim.Tim var bara fyra månader när Sandra Persson och hennes familj i Brösarp tog hand om honom. Han har bott hos dem i nästan hela sitt liv.Nu har Tims mamma blivit tvingad att lämna Sverige och flytta tillbaka till Nigeria. Och Tim kan också bli utvisad dit.– Allt är så hemskt. Tim är född här och har växt upp i Sverige. Det är här han har sitt liv, säger Sandra Persson till tidningen Aftonbladet.– Tim har aldrig varit i Nigeria. Vi vet inte vad som händer när han kommer dit, säger Sandra Persson till Aftonbladet.Kanske hamnar Tim på ett barnhem. Hans mamma kan fortfarande inte ta hand om honom.Många har protesterat mot att Tim ska bli utvisad.Sverige har en ny lag som säger att domstolar alltid ska tänka på vad som är bäst för barnet. Men den lagen passar inte med lagen som säger vem som ska få stanna i Sverige.Nu har domstolen valt att följa den andra lagen.8 SIDOR/TTDela på internet"
   },
   {
      "link": "https://8sidor.se/sverige/2021/09/kritk-mot-regeringens-budget/\n",
      "title": "Kritik mot regeringens budget",
      "text": " Lyssna  På måndagen berättade regeringen hur de vill använda Sveriges pengar nästa år.De berättade om sin budget. Det är en plan för Sveriges pengar.Regeringens plan innehåller bland annat extra pengar till klimatet, sjukvården och mer ledighet till föräldrar.Under måndagen har flera politiker i de andra partierna kritiserat planen.De tycker antingen att regeringen lägger pengar på fel saker eller att det är för lite pengar.Liberalerna tycker att skolan har fått för lite pengar.– Det är svårt att förstå varför regeringen väljer att snåla på skolan.Det säger Liberalernas ledare för ekonomiska frågor, Mats Persson.I budgeten finns över tre miljarder extra kronor till kampen mot brottsligheten.– Vi ska vara hårda mot brotten. Brottslingar ska inte åka lyxiga bilar. De ska sitta i polisernas bussar på väg till närmaste fängelse.Det sa Magdalena Andersson när hon berättade om regeringens plan för pengar tidigare på måndagen. Hon är Sveriges minister för pengar.Men både Moderaterna och Sverigedemokraterna säger att regeringen använder för lite pengar till att kämpa mot brotten.– Regeringens viktigaste uppgift är att människor ska känna sig trygga.Det säger Elisabeth Svantesson. Hon är Moderaternas ledare för ekonomiska frågor.Det är Socialdemokraterna och Miljöpartiet som sitter i regeringen. Så har det varit sedan valen år 2014 och 2018.8 SIDOR/TTGå till artikeln om att regeringen behöver stödGå till artikeln om regeringens plan för Sveriges pengarDela på internet"
   },
   {
      "link": "https://8sidor.se/sverige/2021/09/regeringen-behover-c-och-v/\n",
      "title": "Regeringen behöver deras stöd",
      "text": " Lyssna  I november ska riksdagen rösta om Sveriges plan för pengar. Det kan bli svårt för regeringen att få ja till sin plan.För att regeringens plan ska få flest röster behöver de troligen stöd av Centerpartiet, C, och Vänsterpartiet, V.Men det kan bli svårt.Vänsterpartiet och Centerpartiet tycker väldigt olika i flera politiska frågor.Framför allt tycker de två partierna olika om skatterna i Sverige. Vänsterpartiet vill att skatterna ska höjas. Centerpartiet vill att de ska sänkas.Om V får vara med och bestämma om pengarna vill inte C stötta regeringen. Det har deras ledare Annie Lööf sagt flera gånger.Det har gjort Vänsterpartiet arga.– Vi måste kunna sitta ned och tala med varandra, har Vs ledare Nooshi Dadgostar sagt.När regeringen presenterade sin plan för pengarna i dag, måndag, sa Centerpartiet att de inte vet om de kommer stötta regeringen.– Det finns en del positiva saker. Men det är ingen självklarhet att vi kommer stödja regeringen.Det sa Martin Ådahl. Han har är Cs ledare för ekonomiska frågor.Även Vänsterpartiet tyckte att vissa saker med regeringens plan var bra. Men de har också sagt att för varje skatt som regeringen sänker så måste de också höja en annan.Men så såg det inte ut i regeringens plan.– Det kommer ta lång tid innan vi bestämmer oss.Det sa Ulla Andersson. Hon är Vs ledare för ekonomiska frågor.8 SIDOR/TTGå till artikeln om regeringens plan för pengarnaGå till artikeln om kritiken mot regeringens planDela på internet"
   },
   {
      "link": "https://8sidor.se/sverige/2021/09/socialdemokraterna-blev-storst/\n",
      "title": "Socialdemokraterna blev störst",
      "text": " Lyssna  I söndags var det val till Svenska kyrkan. Den som är över 16 år och är medlem i Svenska kyrkan får vara med och rösta.Det gick bäst för Socialdemokraterna. De blev störst i kyrkomötet som är kyrkans riksdag. Men Socialdemokraterna backade jämfört med förra valet.Det finns politiska partier att rösta på i valet. Men det finns också andra grupper att rösta på.En av de grupperna är Posk. De blev näst störst efter Socialdemokraterna. Posk ökade jämfört med förra valet.Två nya partier eller grupper kom in i kyrkans riksdag. Det är Alternativ för Sverige och Himmel och jord.Alternativ för Sverige är extremt till höger i politiken. Himmel och jord tycker att klimatet och skogen är de viktigaste frågorna.Det är ungefär fem miljoner människor som får rösta om kyrkan. Men det är inte många som gör det. I det här valet var det ungefär en miljon som röstade.8 SIDOR/TT Så blev valet till kyrkanSvenska kyrkan har en sorts riksdag. Den heter kyrkomötet. 251 personer får vara med och bestämma där.Så här blir det i kyrkomötet efter årets val:Socialdemokraterna får 70 personer i kyrkomötet. Tidigare hade de 76 personer.Posk får 48 personer. Tidigare hade de 43.Centerpartiet får 31. Tidigare hade de 34.Borgerligt alternativ får 19. Tidigare hade de 22.Sverigedemokraterna får 19. Tidigare hade de 24.Vänstern i Svenska kyrkan får 18. Tidigare hade de 9.Öppen kyrka får 13. Tidigare hade de 11.Frimodig kyrka får 8. Tidigare hade de 10.Miljöpartister i Svenska kyrkan får 8. Tidigare hade de 6.Kristdemokrater i Svenska kyrkan får 7. Tidigare hade de 7.Fria liberaler i Svenska kyrkan får 4. Tidigare hade de 7.Alternativ för Sverige får 3. De är nya i kyrkomötet.Himmel och jord får 1. De är nya i kyrkomötet.Dela på internet"
   },
   {
      "link": "https://8sidor.se/sverige/2021/09/regeringens-plan-for-pengarna-2/\n",
      "title": "Regeringens plan för pengarna",
      "text": " Lyssna  Nu har regeringen lämnat sin budget till riksdagen. Det är regerings plan för hur de vill använda Sveriges pengar nästa år.Det gör de varje år i slutet av september. Det brukar handla om ungefär tusen miljarder kronor.Regeringen säger att det finns 74 miljarder extra den här gången. Det är pengar som ska användas till saker som regeringen tycker är viktiga.En stor del av pengarna kommer gå till sjukhusen. Det ska göra att människor inte behöver vänta lika länge på vård. Mycket av pengarna går också till arbetet mot viruset corona.– Det här är en plan som ska ta Sverige framåt efter pandemin.Det säger Sveriges minister för pengar Magdalena Andersson.I regeringens plan finns också extra pengar till bland annat klimatet, poliserna och kommunerna.– Klimatet är vår tids viktigaste fråga, säger Magdalena Andersson.Regeringen vill också lägga pengar på familjerna. Det ska göra att föräldrar ska kunna ta ledigt tillsammans för att vara med sina barn sex dagar varje år.Nu kommer de andra politikerna att säga vad de tycker om regeringens plan för pengarna.8 SIDOR/TTGå till artikeln om kritiken mot regeringens planGå till artikeln om att regeringen behöver stödDela på internet"
   },
   {
      "link": "https://8sidor.se/sverige/2021/09/traden-lever-vidare/\n",
      "title": "Träden lever vidare",
      "text": " Lyssna  Förra vintern försökte någon döda 250 träd i Malmö. Personen tog bort mycket bark på träden.Kommunens experter tog snabbt hand om skadorna. De satte plast på träden i stället för barken som var borta. Det har lyckats. Träden lever och kommer att klara sig.Nu kommer Malmö att få fler träd. Kommunen har bestämt att plantera 250 nya träd. Det är för att visa att ingen ska få förstöra så att det blir färre träd.8 SIDOR/TTDela på internet"
   },
   {
      "link": "https://8sidor.se/sverige/2021/09/alg-kom-in-pa-sjukhus/\n",
      "title": "Älg kom in på sjukhus",
      "text": " Lyssna  På söndagen hoppade en älg in genom ett fönster på sjukhuset i Eskilstuna. Fönstret var på första våningen nära ingången till sjukhuset.Älgen kom genom fönstret och in på sjukhuset. Det var ganska tomt där eftersom det var söndag.Poliser och räddningspersonal fick larm om älgen. De kom för att hjälpa älgen.Älgen fick en spruta och somnade. En expert undersökte älgen. Experten såg att älgen hade blivit skadad när den hoppade genom fönstret.Älgen kunde inte bli räddad. Älgen fick avlivas och blev tagen bort från sjukhuset. Fönstret ska bli lagat.8 SIDOR/TTDela på internet"
   },
   {
      "link": "https://8sidor.se/sverige/2021/09/lagradet-kritisk-mot-ny-lag/\n",
      "title": "Myndighet säger nej till ny lag",
      "text": " Lyssna  Sedan i somras har det varit mycket prat om företaget Cementa.Cementa gräver upp kalk. Av kalken gör de sedan cement i sin fabrik på Gotland.I början av sommaren sa en domstol att Cementa inte får gräva upp kalk längre. Cementa har inte undersökt riskerna för miljön i området, sa domstolen.Många blev oroliga för att domstolens beslut skulle göra det svårt i Sverige. Människor skulle kunna förlora sina jobb o och stora byggen i Sverige skulle kanske bli stoppade. På byggen behövs det cement.Regerigen tog därför fram ett förslag på ny lag. Den lagen skulle ge Cementa mer tid att gräva kalk på.Men den lagen får nu hård kritik av myndigheten Lagrådet.Lagrådet säger att regeringen har jobbat för fort. De experter som skulle tycka till om lagen har fått för kort tid på sig.Lagrådet säger också att lagen ska gälla alla. Men regeringens förslag är en lag som bara är till för företaget Cementa.Det är fel och kan göra att människor inte längre litar på att Sverige behandlar alla lika inför lagen, säger Lagrådet.– Vi kommer lyssna mycket på vad Lagrådet tycker.Det säger Per Bolund från Milöpartiet. Han är Sveriges minister för miljö och klimat.Lagrådet vill stoppa lagen. Men Per Bolund säger att regeringen inte har bestämt vad de ska göra.– Vi kan hamna i en svår situation om Cementa inte får fortsätta, säger Per Bolund.8 SIDOR/TTDela på internet"
   },
   {
      "link": "https://8sidor.se/sverige/2021/09/ben-fran-dinosaurie-i-skane/\n",
      "title": "Ben från dinosaurie i Skåne",
      "text": " Lyssna  En familj från Nederländerna var på semester i Näsum i Skåne. Där hittade de ett litet ben från en dinosaurie.För 80 miljoner år sedan levde dinosaurier på platsen. Platsen heter Åsens fältstation. Många har hittat ben från dinosaurier där tidigare.Människor kan få prova att leta efter gamla ben där med hjälp av en expert.Det var det som familjen från Nederländerna gjorde. De hittade en bit av ett gammalt ben. Biten var några centimeter stor.Benet har blivit undersökt. Det är en bit av skenbenet från en ung dinosaurie. Skenbenet är en del av skelettet som sitter mellan foten och knät.Biten kommer från en horndinosaurie. Den levde på land och åt växter, säger experter.– Gamla ben från dinosaurier som levde på land är speciella att hitta. Den här sortens ben är något vi inte har sett tidigare.Det säger Filip Lindgren som jobbar på Åsens fältstation.8 SIDOR/TTDela på internet"
   },
   {
      "link": "https://8sidor.se/sverige/2021/09/skador-for-en-halv-miljard/\n",
      "title": "Skador för en halv miljard",
      "text": " Lyssna  I augusti var det kraftiga regn över Dalarna och Gävleborg. Det blev stora översvämningar. Vattnet skadade hus och vägar på flera platser.Över 7000 anmälningar om skador har kommit in till försäkringsbolagen. Det är skador för nästan en halv miljard kronor, säger försäkringsbolagen.De flesta skadorna är i hus. Översvämningarna fick systemet för vatten att gå sönder. Vatten från avloppen kom upp i toaletter och duschar.– Möbler och väggar har också blivit skadade.Det säger Staffan Moberg som jobbar på organisationen Svensk försäkring.Regn och översvämningar kommer att bli allt vanligare i Sverige och världen. Det beror på att klimatet har blivit varmare.Staffan Moberg säger att Sverige är dåligt förberett på kraftiga regn och översvämningar.Om Sverige inte förbereder sig för sådana här problem så kan försäkringarna bli dyrare, tror Staffan Moberg.Han vill att politikerna ordnar regler för hur vi i Sverige ska jobba med de här problemen.Det handlar bland annat om att hitta bra sätt att leda bort vatten när det regnat mycket.Men också om regler för hur vi ska bygga i Sverige. Det går inte att bygga hus för tätt. Det måste finnas platser med gräs och växter som kan ta upp vatten när det regnar.I dag är reglerna olika på olika platser i Sverige.8 SIDOR/TTDela på internet"
   },
   {
      "link": "https://8sidor.se/sverige/2021/09/dag-for-att-plocka-skrap/\n",
      "title": "Dag för att plocka skräp",
      "text": " Lyssna  Det är skräpigt på många ställen i naturen. Varje år är det en särskild dag för att plocka skräp. Vem som helst kan gå ut och plocka skräp i staden, i naturen eller i havet.Dagen finns i hela världen. I år är dagen för att plocka skräp lördagen den 18 september.Flera tusen människor kommer att vara ute i Sverige och plocka skräp.– Vi är många som har tröttnat på skräpet. Förra året var det över 80 tusen människor som ville plocka skräp.Det säger Johanna Ragnartz som är chef på organisationen Håll Sverige Rent. Det är de som ordnar dagen i Sverige.MARTIN HANBERG/8 SIDORDela på internet"
   },
   {
      "link": "https://8sidor.se/sverige/2021/09/regler-for-folk-utan-vaccin/\n",
      "title": "Regler för folk utan vaccin",
      "text": " Lyssna  Den 29 september ska Sverige ta bort regler för viruset corona.Då kommer det inte att finnas några regler om att människor ska hålla avstånd.Men personer som inte har tagit vaccin med två sprutor mot viruset ska fortsätta att hålla avstånd.Och de personerna ska inte träffa gamla personer eller personer som har stor risk att bli svårt sjuka. Det säger experterna.– Det betyder att den som inte är vaccinerad inte ska gå på sådant som teater, konserter och idrott.Det säger Johan Carlson på Folkhälsomyndigheten.Den som inte är vaccinerad ska inte heller gå ut och dansa eller gå till en bar.Över sju miljoner i Sverige har fått minst en spruta vaccin. Över sex miljoner har fått två sprutor vaccin.Det är 1,5 miljoner människor som inte har tagit vaccin, fast de kan.– Fler måste bli vaccinerade. Fler måste skydda sig med vaccin, säger experten Karin Tegmark Wisell.Vaccin skyddar mot att bli svårt sjuk av viruset. Vaccin minskar risken att dö av viruset. Vaccin minskar risken att smitta andra.Det är frivilligt att ta vaccin i Sverige.8 SIDOR/TTDela på internet"
   },
   {
      "link": "https://8sidor.se/sverige/2021/09/politiker-polisanmald/\n",
      "title": "Politiker polisanmäld",
      "text": " Lyssna  En politiker i partiet Moderaterna har blivit polisanmäld för brott mot en flicka som är under 18 år. Politikern jobbar i riksdagen.Han är misstänkt för att ha försökt få flickan att skicka nakna bilder till honom.Politikern säger att han är oskyldig. Han har tidigare skrivit om anklagelsen på sin sida på Facebook.Han skrev att han har hjälpt flickan med läxorna. Och att han sagt till flickan att de bara kunde vara vänner.Nu undersöker partiet Moderaterna och poliserna vad som hänt.Under tiden är politikern stoppad från sitt arbete. Det berättade Moderaterna på fredagens eftermiddag.8 SIDOR/TTDela på internet"
   },
   {
      "link": "https://8sidor.se/sverige/2021/09/12-aringar-far-vaccin/\n",
      "title": "12-åringar får vaccin",
      "text": " Lyssna  Barn mellan 12 och 15 år i Sverige ska få vaccin mot viruset corona i höst. Det säger regeringen.– Vaccinet kommer att hjälpa oss att att hålla skolorna öppna, säger ministern Anna Ekström.Det är frivilligt att ta vaccinet.Det är ovanligt att barn blir svårt sjuka av viruset corona. Men vaccinet kan skydda de som riskerar att bli allvarligt sjuka.Det säger experten Johan Carlson på Folkhälsomyndigheten.– Rådet är att barn också ska få två sprutor med vaccin, säger Johan Carlson.8 SIDORDela på internet"
   },
   {
      "link": "https://8sidor.se/sverige/2021/09/brak-om-demokrati/\n",
      "title": "Bråk om demokrati",
      "text": " Lyssna  Statsminister Stefan Löfven är orolig för att demokratin i Sverige kan bli sämre. Det sa han när partiernas ledare pratade om politik i riksdagen på onsdagen. Han sa att det är Sverigedemokraternas fel.Stefan Löfven sa att Sverigedemokraterna vill att Sverige ska bli som Polen och Ungern. EU säger att de länderna håller på att bli odemokratiska.– Det stämmer inte. Det förstår de flesta, svarade Sverigedemokraternas ledare Jimmie Åkesson.– Det är Socialdemokraterna som är odemokratiska, sa Jimmie Åkesson.Han menade att Socialdemokraterna struntade i resultatet från valet när de samarbetat med olika partier.Moderaternas ledare Ulf Kristersson var också arg på regeringens politik. Han tycker att regeringen gjort för lite för att stoppa skjutningarna.– Regeringen har inte lyckats lösa landets största problem. En person blir skjuten till döds varje vecka, sa Ulf Kristersson.Men efter debatten blev alla sams. Det var Stefan Löfvens sista debatt i riksdagen. Därför fick han presenter av ledarna för de andra partierna.8 SIDOR/TTDela på internet"
   },
   {
      "link": "https://8sidor.se/sverige/2021/09/fler-kan-fa-assistans/\n",
      "title": "Fler kan få assistans",
      "text": " Lyssna  På torsdagen berättade regeringen om hur de vill använda en del av Sveriges pengar nästa år.De vill satsa pengar på att hjälpa personer som är sjuka länge och personer med vissa funktionsnedsättningar.Regeringen vill bland annat att fler människor med funktionsnedsättningar ska få hjälp av en personlig assistent.Det handlar bland annat om barn som i dag får mycket hjälp av sina föräldrar.Regeringen vill också höja bidragen som kallas för sjukersättning och aktivitetsersättning. Och ge mer pengar i bostadsbidrag.– 160 tusen människor kommer att få bättre ekonomi, säger ministern Ardalan Shekarabi.Den 20 september kommer regeringen att berätta hela sin plan för Sveriges pengar. Senare i höst ska riksdagen rösta ja eller nej till planen.8 SIDOR/TTDela på internet"
   },
   {
      "link": "https://8sidor.se/sverige/2021/09/man-skjuten-i-uppsala/\n",
      "title": "Man skjuten i Uppsala",
      "text": " Lyssna  En man blev skjuten till döds mitt på dagen. Det hände i en lägenhet i området Gottsunda i Uppsala på onsdagen.Mannen är ungefär 30 år gammal.Poliserna har gripit två personer. De är misstänkta för att ha med mordet att göra.Poliserna spärrade av hela huset där lägenheten låg. De vill nu ha tips från folk i området. Ifall de har hört eller sett något innan eller efter mordet.8 SIDOR/TTDela på internet"
   },
   {
      "link": "https://8sidor.se/sverige/2021/09/dags-for-val-i-kyrkan/\n",
      "title": "Dags för val i kyrkan",
      "text": " Lyssna  Den 19 september är det val till Svenska kyrkan. Men många brukar strunta i att rösta i det valet.Lars-Inge Olsson bor i Malmö. Han har redan röstat.– Jag tycker att vi ska använda våra demokratiska rättigheter, säger Lars-Inge Olsson.Sedan den 6 september har det gått att rösta i förväg.Antje Jackelén är ärkebiskop. Hon är den mäktigaste prästen i Svenska kyrkan.– Det finns människor i världen som riskerar sina liv. De kämpar för att få rösta i demokratiska val. Därför är det en skyldighet att vi använder vår rätt att rösta, säger Antje Jackelén.Den som röstar i kyrkans val är med och bestämmer vilka partier och vilka politiker som ska bestämma över kyrkan.En del partier i kyrkovalet är samma som i riksdagen. Men det finns också grupper som går att rösta på i kyrkovalet som säger att de inte hör till något parti.15 olika partier och grupper finns att välja på i valet.I förra valet blev Socialdemokraterna det största partiet.8 SIDOR/TTGå till en annan artikel om kyrkovaletGå till artikeln om att unga får rösta i kyrkovalet KyrkovaletKyrkovalet är vart fjärde år. Den 19 september 2021 är det kyrkoval.Alla som är medlemmar i Svenska kyrkan och är över 16 år får rösta.Alla som får rösta får ett röstkort skickat hem.Det är tre val i kyrkovalet:Ett val till kyrkomötet. Kyrkomötet är som kyrkans riksdag. 251 politiker bestämmer i kyrkomötet.Ett val till stiftsfullmäktige. Stiftsfullmäktige är som kyrkans region. Det finns 13 stift.Ett val till kyrkofullmäktige. Kyrkofullmäktige är kyrkans politiker i en församling. Det finns 1316 församlingar i Sverige och 31 utomlands.Dela på internet"
   },
   {
      "link": "https://8sidor.se/sverige/2021/09/graven-kan-rasa/\n",
      "title": "Graven kan rasa",
      "text": " Lyssna  I Kivik i Skåne finns en ovanlig grav. Den är mer än tre tusen år gammal. Det finns ingen liknande grav i hela Norden.Graven se ut som en stor hög med stenar. Men inne i graven finns en gång och ett rum. I rummet finns en kista och stenar med bilder på.Men nu håller graven på att rasa. Det behövs pengar för att fixa det. Men det finns inga pengar.Det är staten som äger graven. Staten äger också många gamla hus och andra saker. Bland annat många slott.Staten använder pengar för att hålla allt i ordning. Men pengarna räcker inte. Det blir inga pengar över till graven i Kivik. De som bestämmer över pengarna tycker att andra saker är viktigare.– Jag blir ledsen. Det gör ont i hjärtat.Det säger Ann-Louise Svensson Ferngård som är expert på graven i Kivik.Ingen vet vad ska hända med graven. Nu är det förbjudet att gå in där. Det är för farligt. Graven kan rasa.8 SIDOR/TTDela på internet"
   },
   {
      "link": "https://8sidor.se/sverige/2021/09/en-dod-i-stor-explosion/\n",
      "title": "En död i stor explosion",
      "text": " Lyssna  En person dog i en stor explosion. Det hände i Björbo i Dalarna på onsdagens eftermiddag.Poliserna vet inte vem det är som har dött ännu. De undersöker det. De tror inte att det är något brott.– Vi har mycket att undersöka nu. Vi tror vi vet vad som har hänt men vi är inte säkra, säger polisen Stefan Wickberg.Poliserna har ännu inte sagt vad det var som exploderade.8 SIDOR/TTDela på internet"
   },
   {
      "link": "https://8sidor.se/sverige/2021/09/man-blir-domd-for-spioneri/\n",
      "title": "Man blir dömd för spioneri",
      "text": " Lyssna  En 47-årig man har spionerat på svenska företag åt Ryssland. Det säger en domstol i Göteborg. Nu blir mannen dömd till fängelse i tre år.Mannen ska ha spionerat på svenska företag som Volvo Cars och Scania. Han ska ha stulit hemlig information från företagen.Informationen som mannen stal skulle kunna skada Sveriges säkerhet om den hamnade i ett annat land, säger domstolen.Mannen säger själv att han inte har spionerat.Det är ovanligt med rättegångar om spioneri i Sverige. Det här var den första på nästan 20 år.Det har blivit vanligare att andra länder vill spionera på Sverige. Det säger poliser.8 SIDOR/TTDela på internet"
   },
   {
      "link": "https://8sidor.se/sverige/2021/09/kungen-oppnade-riksdagen-2/\n",
      "title": "Kungen öppnade riksdagen",
      "text": " Lyssna  Politikerna i riksdagen har börjat sitt arbete. På tisdagen öppnade kungen riksdagens möte.Det är något som en kung har gjort i flera hundra år. Förr var riksdagens möte bara några dagar. Nu håller det på fram till nästa sommar.Många viktiga personer är med när riksdagen öppnas.Statsminister Stefan Löfven höll ta och berättade i sitt tal om regeringens politik.Han sa bland annat att det är viktigt att kämpa mot rasismen.Han sa också att vi måste se till att Sverige fortsätter att vara demokratiskt.– Det finns personer som vill förstöra Sverige. De vill att människor ska behandlas olika, sa Stefan Löfven.8 SIDOR/TTDela på internet"
   },
   {
      "link": "https://8sidor.se/sverige/2021/09/pengar-till-kultur-och-idrott/\n",
      "title": "Pengar till kultur och idrott",
      "text": " Lyssna  Den 20 september ska regeringen berätta hur de vill använda Sveriges pengar nästa år.Men redan nu har regeringen börjat berätta om några av sakerna de vill göra med pengarna.Bland annat vill regeringen ge mycket pengar till kultur och idrott nästa år.Det berättade ministern Amanda Lind på tisdagen.På grund av viruset corona har de som håller på med kultur och idrott haft det svårt den senaste tiden.Teatrar, museer, konstnärer, musiker och andra har inte kunnat jobba som vanligt.Mycket idrott har också varit stoppad.Nästa år vill regeringen ge 1,3 miljarder kronor extra för att hjälpa kulturen i Sverige.Pengarna ska bland annat gå till bibliotek, museum, teatrar, filmer och andra personer som jobbar med kultur.400 miljoner kronor extra vill regeringen ge till idrotten nästa år. Pengarna ska bland annat gå till att få fler barn och unga att idrotta.Regeringen vill också att pengarna ska få fler personer med funktionsnedsättningar att börja idrotta.Riksidrottsförbundets ledare Björn Eriksson tycker att pengarna är viktiga. Men han vill att regeringen ordnar extra pengar också år 2023 och 2024. Annars blir det svårt att minska problemen med idrotten som hänt på grund av viruset, säger han.– Vi behöver veta säkert att vi har pengar under lång tid, säger Björn Eriksson.8 SIDOR/TTDela på internet"
   },
   {
      "link": "https://8sidor.se/sverige/2021/09/forsta-snon-i-overtornea/\n",
      "title": "Första snön i Övertorneå",
      "text": " Lyssna  I tisdags kom det snö i Övertorneå i norra Sverige. Det blev fem centimeter snö på marken.– Jag har aldrig varit med om att snön kommer så här tidigt. Det är en stor överraskning.Det säger Johan Kummu som bor i Övertorneå till SVT Norrbotten.Det är ovanligt att det kommer snö så tidigt. Men vissa år har det faktiskt kommit snö i Sverige redan i augusti. Det berättar experter på väder.I fjällen är det en annan sak. Där är det vanligare med tidig snö.8 SIDOR/TTDela på internet"
   },
   {
      "link": "https://8sidor.se/sverige/2021/09/malmo-vaxer-snabbt/\n",
      "title": "Malmö växer snabbt",
      "text": " Lyssna  Staden Malmö växer snabbt. Den växer snabbare än Sveriges två största städer, Stockholm och Göteborg.Nu bor över 350 tusen människor i Malmö.Hittills i år har fler flyttat till Malmö än till Stockholm och Göteborg.Det föds också många bebisar i Malmö.Det här året kan det födas fler bebisar i Malmö än vad de gjort de senaste 50 åren.Det berättar Karl McShane som jobbar på Malmös kommun.De flesta som flyttar till Malmö flyttar dit från andra platser i Skåne.8 SIDOR/TTDela på internet"
   },
   {
      "link": "https://8sidor.se/sverige/2021/09/tva-misstankta-for-mord/\n",
      "title": "Två misstänkta för mord",
      "text": " Lyssna  I lördags blev en 28-årig man skjuten till döds i området Araby i Växjö.Två ungdomar är misstänkta för mordet. De är 17 år och 18 år. Nu har en domstol bestämt att ungdomarna ska vara inlåsta ett tag. De är häktade.Samtidigt ska poliserna undersöka brottet och försöka hitta mer bevis.Poliserna har också tagit fast flera andra personer. De är misstänkta för att ha hjälpt till med mordet.Poliserna tror att mordet handlar om ett bråk mellan gäng med brottslingar.8 SIDOR/TTDela på internet"
   }
]